<Attractions>
  <Attraction>
    <Name>Хортиця</Name>
    <Description>Острів Хортиця – перлина Запоріжжя, зачаровує своєю багатою історією та природною красою. Розташований на річці Дніпро, він є найбільшим історичним острівом в Україні. Острів пропонує туристам унікальну можливість зануритися в атмосферу козацького минулого, відвідати музеї, які розповідають про життя та традиції козацької епохи.
Тут розташовані декілька музеїв, серед яких варто відзначити Музей історії Запорізької Січі, де представлені експозиції про життя козаків, їх бойові традиції та розвиток області. Також вражає Козацький майдан, де можна насолодитися атмосферою минулого, подивитися на архітектурні пам'ятки та пам'ятники, що прикрашають острів.
Острів Хортиця – ідеальне місце для туристів, які цінують історію, природу та аутентичні традиції. Тут можна відчути дух минулого, розслабитися на природі та насолодитися красою дніпровського пейзажу.</Description>
    <Location>Хортиця</Location>
    <Image>Data/Tourist-images/Хортиця.jpg</Image>
  </Attraction>
  <Attraction>
    <Name>Райдуга</Name>
    <Description>Каскад фонтанів «Райдуга» - це довгі та широкі сходи, по центру яких стікає водоспад, а на горі аркою розташована веселка і великий оглядовий майданчик.
Біля підніжжя каскаду фонтану розкинувся парк, який є дивовижним поєднанням мальовничих пагорбів, охайних стежок та квіткових композицій. У самому центрі парку розташоване озеро, місток через яке з’єднав дві половини парку (композиція виконана у вигляді альтанки посеред озера, до якої веде кований місток). У парку також є фонтан у вигляді колодязя з відром. Вважається, що вода в ньому приносить щастя.
Знаходиться парк на території колишнього села Вознесенівка, яке загалом територіально збігалось із межами сучасного Вознесенівського району м. Запоріжжя, що наразі є центральним районом міста.
У парку поблизу Набережної магістралі розташований 5-ти метровий бронзовий Пам'ятник Святославу Хороброму – це символ історії міста Запоріжжя та України.</Description>
    <Location>Запоріжжя Райдуга</Location>
    <Image>Data/Tourist-images/Райдуга.jpg</Image>
  </Attraction>
  <Attraction>
    <Name>Бульвар Тараса Шевченка</Name>
    <Description>Мальовничий бульвар розташувався перед головною адміністративною спорудою міста – Запорізькою міською радою. Перше, що впадає в око, коли прогулюєшся бульваром, це «Годинник закоханих» та арт-об’єкт «Я люблю Запоріжжя». Невід’ємною частиною бульвару є мережа фонтанів, основним з яких вважається «Фонтан закоханих», у його басейні розміщена гранітна композиція спарених сердець, які символізують єднання доль і міцну родину. Також тут знайшов своє місце символ єднання – лава примирення, встановлена на улюбленому місці зустрічі міської молоді.
Ще одним цікавим та аутентичним мистецьким об’єктом є скульптурна композиція Сталеварові та Вчительці з «вулиці Зарічної» – це комбінація двох скульптур, які презентують дві найпопулярніші та знакові професії для міста – вчителя і сталевара. Представники цих професій були увічнені в кінострічці «Весна на Зарічній вулиці». Цей фільм став символом нашого міста, в ньому історія, душа і сьогодення індустріального Запоріжжя.
На алеї бульвару також розташовано парк скульптур «Обереги». Сім оригінальних скульптур-оберегів наче захищають місто від війни та інших неприємних подій. Кожна скульптура парку несе в собі певну символіку. У парку представлені скульптури: «Скіфська баба», «Побратими», «Птах-ангел», «Покров», «Хрест», скульптура, що символізує багаті і родючі землі Запоріжжя, пам'ятник Україні.</Description>
    <Location>Запоріжжя Бульвар Шевченка</Location>
    <Image>Data/Tourist-images/БШ.jpg</Image>
  </Attraction>
  <Attraction>
    <Name>ДніпроГЕС</Name>
    <Description>ДніпроГЕС є справжнім витвором архітектурного мистецтва ХХ ст. та взірцем промислової архітектури. Це складний гідротехнічний, будівельний комплекс, який складається з: ГЕС-1, ГЕС-2, щитової стіни, водозливної та глухої греблі, судноплавних споруд, відкритого розподільного пристрою. Гребля є однією з найбільших складових Дніпровського каскаду гідроелектростанцій з мостом та естакадою над шлюзами, де проходить автодорога з тротуарами.
Довжина водозливної греблі 766 м, радіус дугоподібної греблі складає 690 м, найбільша висота водозливу – 41,6 м, бичка – 69,5 м. Довжина гребня глухої греблі 251 м, вона замикає напірний фронт споруд від щитової стіни до ухилу правого берега.
Судноплавні споруди розташовані на лівому березі: аванпорт на верхньому б’єфі, трикамерний та однокамерний шлюзи й низовий підхідний канал. Конструктивно шлюз є скельною виїмкою, висота його підпірних стінок 52 м. Заповнення камери відбувається через водозабірник, стік – через водоскиди галереї.
ДніпроГЕС – серце української електрики, адже кожні 4 кВт країни – це результат її роботи. Спорудження станції у м. Запоріжжі поклало початок створення металургійного, хімічного, машинобудівного та промислового комплексу.
З архітектурних характеристик є прикладом найбільш вдалого поєднання утилітарної інженерної споруди з високими естетичними якостями архітектури. Плавна дуга могутньої дамби, розчленована мірним ритмом бетонних засад, поєднала в одне ціле електростанцію з одного боку і шлюзи – з іншого.</Description>
    <Location>Запоріжжя ДніпроГЕС</Location>
    <Image>Data/Tourist-images/ДніпроГЕС.jpg</Image>
  </Attraction>
  <Attraction>
    <Name>Соборний проспект</Name>
    <Description>Соборний проспект — центральна магістраль міста Запоріжжя. Починається від Привокзальної площі біля залізничного вокзалу Запоріжжя I і закінчується Запорізькою площею поблизу Дніпровської ГЕС.
Проспект починається біля залізничного вокзалу Запоріжжя I та закінчується на Запорізькій площі біля Дніпровської ГЕС. Починаючи свій шлях від Привокзальної площі, проспект проягає наскрізь територіі Запорізького автомобілебудівного заводу та виходить після Транспортної площі на пряму ділянку (з невеликим зламом) завдовжки приблизно 9 км. Загальна довжина Соборного проспекту складає 10,8 км, завдяки чому деякі джерела стверджують, що проспект є найдовшим в Європі. Житлові квартали «Соцміста» в районі греблі ДніпроГЕС та проспекту Металургів вважаються одним з найкращих прикладів архітектури конструктивізму першої половини XX століття. Проєкт цього архітектурного ансамблю в 1932 році отримав золоту медаль на виставці в Парижі. Соборний проспект претендує на звання «7 чудес Запоріжжя».</Description>
    <Location>Запоріжжя Соборний проспект</Location>
    <Image>Data/Tourist-images/Соборний проспект.jpg</Image>
  </Attraction>
  <Attraction>
    <Name>Музей техніки "Фаетон"</Name>
    <Description>Приватний музей ретро-техніки «Фаетон» є унікальним та найбільшим в Україні. На сьогодні, в експозиції Музею техніки «Фаетон» знаходиться величезна кількість експонатів, серед яких ретро-автомобілі, мотоцикли, серійні та рідкісні дослідні зразки військової техніки, стрілецька зброя. Окремі експонати діючі та регулярно задіяні у різних історичних реконструкціях. Музей працює та поповнює свою колекцію завдяки згуртованому та креативному колективу професіоналів.
Крім експозиції ретро-техніки музей також працює у напрямку реставрації та ремонту військової техніки. З 2014 р. на базі музею «Фаетон» лагодять бронетранспортери і армійські вантажівки для потреб Збройних сил України, Національної гвардії України.</Description>
    <Location>Запоріжжя Музей техніки "Фаетон"</Location>
    <Image>Data/Tourist-images/Фаетон.jpg</Image>
  </Attraction>
  <Attraction>
    <Name>Фонтан життя</Name>
    <Description>Куля в центрі фонтана об'єднує навколо себе 8 статуй (композицій), пов'язаних з культурою, історією та побутом українського народу. Зокрема, у структурі кулі головною є композиція Чорнобиля, яка увінчує подвиг ліквідаторів, які загинули під час усунення наслідків аварії на ЧАЕС, козак Мамай – символ вільного і незалежного духу запорозьких козаків, всього народу України, чумаки – невтомні мандрівники таврійських степів, Берегиня – символ збереження життя, скіфи – давній народ Запорізького краю, мисливець – символ нерозривного співіснування людини і природи, кам'яні могили – місця першої писемності людства, степ – багатство землі української. Біля «Фонтана життя» постійно проводяться культурні заходи, виступи танцювальних та пісенних колективів, конкурси. Це місце зустрічі для митців та молоді.
Колоритності «Фонтану життя» додають народні умільці, витвори мистецтва яких постійно розміщуються навколо фонтана, змушують посміхатися, зігрівають душу та роблять добрішими серця.</Description>
    <Location>Запоріжжя Фонтан життя</Location>
    <Image>Data/Tourist-images/Фонтан життя.jpg</Image>
  </Attraction>
</Attractions>